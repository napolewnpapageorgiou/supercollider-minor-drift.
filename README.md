# ΤΜΗΜΑ ΤΕΧΝΩΝ ΗΧΟΥ ΚΑΙ ΕΙΚΟΝΑΣ  
## ΑΛΓΟΡΙΘΜΙΚΗ ΣΥΝΘΕΣΗ ΚΑΙ ΔΟΜΗΣΗ ΤΟΥ ΗΧΟΥ  
### Ναπολέων Παπαγεωργίου — 5ο Έτος — Εξεταστική Σεπτεμβρίου  
### Αριθμός Μητρώου: ΤΧ2020014

---

Η σύνθεση που έφτιαξα στο SuperCollider έχει τον τίτλο *Minor Drift* και είναι μια απλή γενετική μελέτη. Στόχος μου δεν ήταν να δημιουργήσω κάτι πολύπλοκο ή επαγγελματικό, αλλά να αξιοποιήσω βασικές δυνατότητες της πλατφόρμας και να δείξω ότι κατανοώ πώς στήνεται μια αυτόνομη μουσική διαδικασία.

Στο έργο χρησιμοποίησα δύο βασικές φωνές: μία μελωδία και ένα pad. Η μελωδία βασίζεται σε απλό συνδυασμό ημιτονικής και πριονωτής κυματομορφής, με στοχαστική επιλογή φθόγγων από την κλίμακα Aeolian (natural minor). Αυτό δίνει μια αίσθηση τυχαίας αλλά και ταυτόχρονα τονικά εστιασμένης ροής. Το pad αποτελείται από τρεις ελαφρώς αποσυγχρονισμένες πριονωτές κυματομορφές, περνάνε μέσα από φίλτρο και αργό envelope και δημιουργούν ένα πιο σταθερό, αρμονικό υπόβαθρο. Και οι δύο ήχοι επεξεργάζονται με απλό reverb (FreeVerb) ώστε να αποκτούν βάθος.

Η δομή είναι λιτή: οι δύο φωνές παίζουν παράλληλα με μικρές στοχαστικές διαφοροποιήσεις, και μετά από περίπου τρία λεπτά η σύνθεση σταματά αυτόματα. Έτσι, το έργο είναι αυτοδύναμο – δεν χρειάζεται παρέμβαση από τον χρήστη, κάτι που θεωρώ σημαντικό για μια τέτοια άσκηση.

Οι ιδέες μου βασίστηκαν σε παραδείγματα που είδα στο help του SuperCollider και σε σύντομα κώδικα από ιστότοπους όπως το sccode.org. Αυτό που με απασχόλησε περισσότερο ήταν πώς να βρω μια ισορροπία: να υπάρχει αρκετή τυχαιότητα για να μην ακούγεται μονότονο, αλλά και αρκετή συνοχή ώστε να μην χάνεται η μουσική κατεύθυνση.

Από την εργασία αποκόμισα μια καλύτερη κατανόηση του πώς λειτουργούν τα Patterns και πώς μπορώ με λίγες γραμμές κώδικα να φτιάξω ένα μικρό αυτόνομο έργο. Παρά την απλότητά του, το αποτέλεσμα έχει μουσικό ενδιαφέρον και δείχνει τις βασικές μου δεξιότητες στη χρήση του SuperCollider.
